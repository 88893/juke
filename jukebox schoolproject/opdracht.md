CASUS: JUKEBOX

Er opent een nieuwe bar in het centrum van Rotterdam, genaamd “The Hatchet”.

The Hatchet is een moderne innovatieve bar.

Eén van de attributen die de eigenaar (Marien) nog niet heeft, is een digitale jukebox.

Marien wil graag de bezoekers op een leuke manier een keuze laten maken voor de muziek die digitaal wordt aangeboden.

Hiervoor moet een applicatie gebouwd worden. Hoe deze eruit moet komen te zien ligt nog niet vast.

Het principe van de applicatie is simpel: er wordt een lijst met liedjes getoond. Deze lijst is duidelijk, overzichtelijk en aantrekkelijk weergegeven. Dit overzicht kan bestaan uit een lijst van titels en artiesten en/of uit afbeeldingen van de nummers.

Als de bezoeker een liedje heeft gekozen dan wordt deze afgespeeld en verschijnt de titel, de artiest en een afbeelding van dit liedje in beeld.

Marien wil “een mooie en leuke vormgeving”.

Alle liedjes staan in een map bij de applicatie. Zorg voor minimaal 5 liedjes. Ook de bijbehorende afbeeldingen zijn opgeslagen in een map. Je kan gebruik maken van de aangeboden liedjes en afbeeldingen of zelf (minimaal) 5 kiezen.

Er kan een database gebruikt worden om de gegevens van alle liedjes te bewaren, maar je mag ook een andere methode gebruiken om deze gegevens te bewaren en op te halen.

Overige eisen:

Marien wil dat wordt bijgehouden hoe vaak elk liedje wordt gekozen.

Een overzicht van alle liedjes, en hoe vaak ze zijn gekozen, kan worden weergegeven.

De bezoeker kan een review schrijven over een liedje.
De reviews van een liedje worden getoond tijdens het afspelen

Wens:

(Dit zijn wensen, dus je bent niet verplicht om deze toe te voegen aan jouw applicatie)

Marien moet zelf extra liedjes (en afbeeldingen) kunnen toevoegen.
Je bepaalt zelf hoe dit toevoegen gaat.

Bezoekers kunnen via hun mobiel de applicatie bereiken om een liedje te kiezen.

Hou rekening met:

BUMA/Stemra rechten: kunnen de liedjes zomaar worden afgespeeld in een bar?

Aanstootgevende teksten van liedjes

Beschrijf hoe hiermee omgegaan moet worden
